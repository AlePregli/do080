# Ottenere una sottoscrizione Red Hat Developer

> Per gli sviluppatori non è mai stato così facile ottenere Red Hat Enterprise Linux, grazie alla disponibilità della sottoscrizione gratuita Red Hat Developer. *(Riferimento all'[articolo originale](https://developers.redhat.com/articles/getting-red-hat-developer-subscription-what-rhel-users-need-know/), in inglese)*.

Un account Red Hat Developer è gratuito e necessario per poter accedere a diverse risorse, tra cui una sottoscrizione RHEL8 ed il download di CodeReady Containers.

## 1. Iscrizione a Red Hat Developer

- Unirsi al programma Red Hat Developer registrandosi a questo [link](https://developers.redhat.com/register) per ottenere le credenziali di accesso.

- Una volta aperto il link, sarà visualizzato un modulo di registrazione; scegliete uno user name da associare al vostro account, contenente almeno cinque caratteri

![rhdev-01](img/subscribe-rhdev-01.PNG)

- Se lo user name scelto sarà già associato a un altro account, comparirà il seguente avviso sul campo di testo; provare con un nome differente:

![rhdev-02](img/subscribe-rhdev-02.PNG)

- Inserire un indirizzo email valido (su di esso saranno inviate comunicazioni importanti), selezionare dal menù a tendina "Job role\*" il tipo di posizione lavorativa che si ricopre, e poi inserire una password che sia lunga almeno otto caratteri:

![rhdev-03](img/subscribe-rhdev-03.PNG)

- Leggere e accettare i termini e le condizioni, e opzionalmente lasciare attiva l'ultima casella per ricevere la newsletter del programma Red Hat Developer:

![rhdev-04](img/subscribe-rhdev-04.PNG)

- Dopo aver compilato correttamente il modulo e aver cliccato il bottone "CREATE MY ACCOUNT", sarà visualizzato il seguente messaggio, e nel frattempo verrà inviata una email all'indirizzo usato per la registrazione:

![rhdev-05](img/subscribe-rhdev-05.PNG)

- Il messaggio di verifica dell'email avrà le seguenti caratteristiche (alcuni dati dipendono da quanto inserito nel form del passo precedente)
    - *mittente*: no-reply@redhat.com
    - *oggetto*: Red Hat Login Email Verification
    - *testo*:
    ```
    Dear Red Hat User,

    This email is sent to validate the email address you have provided for your Red Hat login and assist you in setting your Red Hat login password. Your Red Hat login, in combination with an active Red Hat subscription, provides you with access to our award-winning digital platform that delivers enterprise product knowledge, subscription resources, and technical expertise that can only come from Red Hat.

    To ensure the security of the account information associated with your Red Hat login, please take a moment to click through the link below and verify that we have the correct email address.
    This link will expire in 2 days.

    https://www.redhat.com/wapps/ugc/confirm.html?key=12345678abcdefgh
    For more information on how to access your Red Hat subscription resources, please visit: start.redhat.com.

    Thank you for using Red Hat.

    Account Information:
      Your login:         test_demo_user
      Your email address: testdemouser@gmail.com
    ```

- Cliccando sul link fornito nell'email verrà confermato l'indirizzo utilizzato durante la registrazione, e sarà possibile accedere all'account Red Hat Developer con le proprie credenziali di registrazione (Red Hat Login ID e password).

